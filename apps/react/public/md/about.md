## Hakkımızda

Halo Edebiyat Dergisi Nedir?
Halo Edebiyat Dergisi, Pamukkale Üniversitesi İngiliz Dili ve Edebiyatı bölümünün aylık fikir, sanat ve edebiyat dergisidir. Öğrenciler okul dışında birikimlerini sunarak dergimizde eserleriyle yer alır ve kendilerini geliştirme fırsatı yakalar.

#### Biz Kimiz?

Bizler, Pamukkale Üniversitesi İngiliz Dili ve Edebiyatı bölümü öğrencileriyiz. Bölümümüzden esinlenerek her ay sanat ve edebiyat konuları çerçevesinde içerikler üretiyor, öğrendiklerimizi paylaşıp öğretmeyi ve farkındalık kazandırmayı amaçlıyoruz.

#### Kimler Katılabilir?

Dergimizin kapıları sadece İngiliz Dili ve Edebiyatı bölümü öğrencilerine değil, edebiyata ilgisi olan herkese açıktır! Eğer isterseniz her ay yazarlık yapmak için başvurabilir, isterseniz konuk yazar olarak başvurabilir ve dergiye arada sırada yazabilirsiniz.

#### Yazar ekibine dahil olmak istiyorum, nasıl başvurabilirim?

İki ayrı yazar grubumuz mevcut:

- Kalıcı Yazarlar:
  Dergi ekibine dahil olmak isteyen ve her ay yazı yazmaya gönüllü olan arkadaşımız öncelikle bizlerle bir aylık bir denemece sürecine dahil oluyor. Böylece arkadaşımız burada, dergi nasıl işliyor, neler yapıyoruz, derginin çıkışı ve sistemi nasıl ilerliyor hepsine şahit olmuş oluyor. Ay sonunda yaptığımız toplantılarda her geçen ayımızı değerlendiriyoruz ve kendisi bizimle devam edip etmeyeceğini bildiriyor. Eğer devam edecek olursak artık kalıcı yazarımız oluyor ve ekibimize dahil oluyor!

- Konuk Yazarlar:
  Dergi ekibine dahil olmak yerine “benim yoğunluğum var/sizin yoğunluğunuza ayak uyduramam ama arada sırada temaya uygun yazılar yazmak isterim” diyen arkadaşlarımız ise konuk yazarlarımız oluyor; zira biz sizleri misafir etmekten de keyif alıyoruz 😊 Bizlere Instagram sayfamızdan yahut mail adresimizden ulaşabilir, öneri ve isteklerinizi dile getirebilirsiniz!
